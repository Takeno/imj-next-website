---
title: "Carta del Mese: Ledger Shredder"
createdAt: 2022-09-23T13:17:14.929Z
updatedAt: 2022-09-23T13:17:15.315Z
author: nonno-scialpi
category: carta-del-mese
abstract: "Ledger Shredder: il miglior amico dei giocatori di UR in vari
  formati. Scopriamo tutti i suoi segreti in questa CdM!"
---
![Trituratore di Libri Mastri - SNC](/uploads/snc-46-ledger-shredder.png "Trituratore di Libri Mastri - SNC")

Ledger Shredder: il miglior amico di un giocatore di UR, tanto in Modern quanto in Pioneer.\
Il “piccione” parte da stats 1/3, non disprezzabili, e, in un mazzo ricco di spell a basso costo, cresce rapidamente fino a diventare ingestibile, tanto in attacco quanto in difesa. Nel frattempo facciamo “loot”: migliorando le carte nella nostra mano, scavando per quello che ci necessita, alimentando anche il cimitero per carte con delve (es. <Card>Murktide Regent</Card>), delirium (es. <Card>Dragon's Rage Channeler</Card>) e quant’altro.

Giocare <Card>Ledger Shredder</Card> richiede una perizia superiore a quella di un giocatore casual, ma è un investimento che paga: è il caso di dire “high risk, high reward”.

La seconda abilità di Shredder è un’innescata che va in pila quando un giocatore lancia la seconda magia in un turno. Ci sono diverse cose da dire in proposito.

## 1) Solo la seconda!

La magia deve essere la seconda del turno, non la seconda dopo che è entrato Shredder. Shredder deve essere in campo quando viene lanciata la seconda magia, ma “conta” anche le magie lanciate prima che lui entri in campo (però non se stesso se è lo Shredder la seconda magia lanciata, visto che la lanciamo quando non è ancora in campo).
Una giocata comune è Ledger Shredder (prima magia del turno), <Card>Mishra's Bauble</Card> (seconda magia del turno), l’abilità si innesca.

## 2) Solo una volta!

Shredder si innesca al massimo una volta per turno per ogni giocatore - non si innesca di nuovo alla quarta magia, o simili (es. Durante il suo turno, Andrea controlla Shredder e gioca una creatura e una stregoneria, Shredder si innesca; nello stesso turno il suo avversario Nicola gioca una creatura con flash e un istantaneo, Shredder si innesca nuovamente. Se anche Andrea giocasse altre due magie prima di passare, Shredder non si innescherebbe più per questo turno, stessa cosa vale per Nicola).

## 3) Non te ne liberi facilmente

Come per tutte le innescate, distruggere Shredder quando l’abilità è già andata in pila non neutralizza l’abilità. Il controllore dello Shredder venuto a mancare farà comunque loot.

## 4) Tutto d'un fiato

Quando la innescata risolve, pescare, scartare, e mettere un eventuale segnalino +1/+1 avvengono come un tutt’uno, senza che i giocatori ricevano priorità tra le varie azioni e possano rispondere.

> "Abilità di Shredder in pila"\
> "In risposta Bolt su Shredder"\
> "OK!"

Il giocatore farà comunque “pesco e scarto”.


> "Abilità di Shredder in pila"\
> "Ok"\
> "Pesco, scarto spell, metto il segnalino +1/+1"\
> "Bolt su Shredder prima che prenda il segnalino"

**NO!** Non abbiamo priorità per lanciare il Bolt.


## 5) Le bifronte?
Se scartiamo una carta bifronte, magia da una parte e terra dall’altra, per stabilire se è una carta magia guarderemo solo il lato “fronte”. Se con Shredder scartiamo <Card>Spikefield Hazard</Card>, abbiamo scartato una carta magia, Shredder prende un segnalino +1/+1.
 
## 6) First reaction: Loot

Shredder si innesca quando la seconda magia viene lanciata, quindi l’abilità va in pila sopra alla magia innescante. In risoluzione, faremo prima “loot” e poi risolveremo la magia innescante. Inoltre, non c’è bisogno che la magia innescante si risolva affinché l’abilità di Shredder funzioni, l’importante è soltanto il lancio.

Se <Card>Shock</Card> innesca Shredder:
- mettiamo Shock sulla pila, tappando il mana e dichiarando il bersaglio
- risolviamo “loot”
- risolviamo Shock.
 
Ovviamente non possiamo fare prima loot e poi scegliere il bersaglio per Shock.
 
Se <Card>Opt</Card> innesca Shredder:
- mettiamo Opt sulla pila, tappando il mana
- risolviamo “loot”
- risolviamo Opt.
 
Se risolviamo prima Opt e poi pretendiamo di fare loot, stiamo commettendo un errore. Come viene gestito l’errore? Dipende dalle circostanze specifiche, ma il verdetto più probabile è che risolvendo Opt abbiamo tacitamente missato l’innescata. Non faremo loot.
 
Controlliamo Shredder e abbiamo tre tipi di carta nel cimitero, ci manca il quarto tipo per avere Delirium. Lanciamo Unholy Heat come seconda magia del turno e, dopo aver pescato e scartato, abbiamo Delirium. Unholy Heat farà sei danni. Delirium va conteggiato quando la magia si risolve, in questo caso specifico.

## 7) Non pesco, e scarto

Shredder si innesca quando un giocatore lancia la seconda magia del turno - quel giocatore possiamo essere noi o il nostro avversario. L’abilità non è facoltativa: va in pila anche quando noi non vorremmo.

Se un effetto ci vieta di pescare (es. <Card>Narset, Parter of Veils</Card>), quando risolviamo l’abilità non peschiamo, ma scartiamo comunque. _“pesco e scarto”_ diventa _“non pesco, e scarto”_.

## 8) Quale dei due?

Un giocatore controlla più Shredder e lancia la seconda magia del turno. Le varie innescate, una per ogni Shredder, vanno in pila nell’ordine in cui il giocatore desidera.

Facciamo attenzione se gli Shredder sono “diversi” e distinguibili tra loro, ad esempio uno ha un segnalino +1/+1 e l’altro non ha segnalini. Quando risolviamo ciascuna innescata, dobbiamo prima dichiarare a quale Shredder appartiene e poi pescare. Se peschiamo senza dichiarare per quale Shredder lo stiamo facendo, abbiamo il vantaggio strategico di aver visto una carta, potenzialmente prima di aver deciso quale Shredder “pompare” o non pompare. Le conseguenze possono essere sgradevoli _(coff coff Hidden Card Error coff coff)_

## 9) AP - NAP 

Entrambi i giocatori controllano due Shredder ciascuno. Uno dei due giocatori lancia la seconda magia del turno. Le innescate vanno in pila in quale ordine?

Prima le innescate del giocatore attivo, nell’ordine che egli preferisce, poi le innescate del giocatore non attivo, nell’ordine che egli preferisce. Risolveranno prima le innescate del giocatore non attivo, e poi quelle del giocatore attivo.

---

E con questo è tutto, non ci resta che ricordarvi che in Italia il tiro al piccione è vietato dal 1994 e darvi appuntamento alla prossima Carta del Mese!


_Revisione a cura di Eleonora Siorpaes._