---
title: Carta del Mese - Dennick, Pious Apprentice // Dennick, Pious Apparition
createdAt: 2023-04-19T08:06:16.665Z
updatedAt: 2023-04-19T08:06:16.760Z
author: nonno-scialpi
category: carta-del-mese
abstract: DA CAMBIARE
---
![unknown.png](blob:https://italianmagicjudges.net/a02ee661-792b-45b0-9a61-7a011b4df77f)

\
"Piacere Dennick, mi spiace disturbarla, lei crede nella vita oltre la morte?"

Se in Standard Grixis rimane il mazzo da battere (o da giocare), Esper Legends costituisce un’ottima alternativa: batte consistentemente Grixis e se la gioca con gli altri mazzi del metagame.

In questo, Dennick fa la sua parte: front face propone buone stats e due abilità fastidiose, se viene eliminato ritorna dal cimitero come 3/2 volante che può generare indizi. Niente male affatto.

Se ci sentiamo più “aggro”, Dennick si gioca anche in U/W Soldiers.

* **Un novello Giano** 

Dennick può essere giocato dalla mano come Pious Apprentice o dal cimitero come Pious Apparition (via disturb). C’è qualcosa da dire in proposito.

Vediamo una differenza importante con altre carte che presentano due facce, ad esempio quelle dipendenti dal ciclo giorno e notte: mentre (ad esempio) <Card>Graveyard Trespasser</Card> va in pila front face anche se è notte, per poi entrare in campo come <Card>Graveyard Glutton</Card>, Dennick giocato con disturb va in pila direttamente trasformato (back face). La magia in pila ha tutte le caratteristiche di Pious Apparition, e nessuna caratteristica di Pious Apprentice, ad eccezione del mana value.

Se risolviamo un <Card>Meddling Mage</Card>, e nominiamo <Card>Graveyard Glutton</Card> invece che <Card>Graveyard Trespasser</Card>, è pacifico che volessimo nominare Trespasser. 

Con Dennick, visto che entrambe le facce si possono lanciare, il discorso cambia: dovremo nominare uno tra Pious Apprentice e Pious Apparition. Se nominiamo Pious Apprentice, si può comunque giocare Pious Apparition, e viceversa. 

Se nominiamo “Dennick” senza specificare, è interesse di entrambi i giocatori chiarire quale faccia intendiamo, prima che si generino equivoci. 

Pious Apparition in pila è bianco-blu (ha un indicatore di colore), ed ha mana value due (le back face delle carte con disturb hanno lo stesso mana value della front face). Pious Apparition può essere neutralizzato da <Card>Gainsay</Card> o da <Card>Spell Snare</Card>.

* **Il peso delle parole** 

Rivolgiamo ora la nostra attenzione a seconda e terza abilità di Pious Apparition.

* La seconda abilità rispetta il template “Whenever … creature cards are put into graveyards from anywhere …”

Si noti che questa abilità non si innesca quando una creatura muore, ma quando una carta creatura va al cimitero da qualunque zona. Le abilità che si innescano quando una creatura muore considerano le caratteristiche della creatura quando era in campo, mentre le abilità come quella di Pious Apparition considerano le caratteristiche della carta quando è già nel cimitero. Questo, che sembra essere un dettaglio, è invece una differenza abissale.

* Una <Card>Mishra’s Foundry</Card> animata che va al cimitero non innesca l’abilità (nel cimitero non è una creatura)
* <Card>Grist, the Hunger Tide</Card> che va al cimitero innesca l’abilità (nel cimitero è una creatura)

I token che muoiono passano per il cimitero, ma non innescano l’abilità, perché un token non è una carta.

*  La terza abilità rispetta il template “**if**… would be put into a graveyard from anywhere… **instead**”

Si tratta non di una abilità innescata, ma di un effetto di sostituzione (replacement effect), che intercetta l’evento “Pious Apparition muore” prima che esso accada, e lo sostituisce con l’evento “Pious Apparition viene esiliata”.

Se un qualunque effetto esilia Pious Apparition, il replacement “vede” la creatura andare verso l’esilio, e non interviene. Un <Card>Oblivion Ring</Card> che bersaglia Pious Apparition riesce a esiliarla, e se Ring lascia il campo di battaglia, la nostra creatura tornerà in campo (front face, quindi come Pious Apprentice).

Che succede se Pious Apparition e un’altra creatura muoiono contemporaneamente? (Ad esempio in combattimento, o a seguito di un mass removal)

* Il replacement vede Pious Apparition morire, e lo manda in esilio anziché al cimitero.
* L’abilità innescata non vede le altre creature andare al cimitero, perché quando questo accade, anche Pious Apparition è nel cimitero, non più in campo. Non vengono creati indizi.

Insomma, che abbiate fede nell'aldilà o meno, Dennik tornerà ugualmente dalla tomba per disturbare i vostri sogni… di gloria.

*Revisione a cura di Eleonora Siorpaes.*