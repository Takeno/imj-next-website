---
title: "Carta del Mese: Deadpool, Trading Card"
createdAt: 2025-05-15T08:59:05.550Z
updatedAt: 2025-05-15T08:59:05.557Z
author: nonno-scialpi
category: carta-del-mese
abstract: Deadpool, Trading Card. Ecco una carta che non dovremmo assolutamente
  tralasciare, persino nel marasma di carte e espansioni che vengono pubblicate
  in continuazione.
---
Deadpool, Trading Card. Ecco una carta che non dovremmo assolutamente tralasciare, persino nel marasma di carte e espansioni che vengono pubblicate in continuazione.

![](/uploads/deadpool-trading-card.png "Deadpool, Trading Card")

Deadpool è una carta degna di nota per tanti motivi:

1. &egrave; un personaggio cool e molto popolare. Delizioso il modo (o meglio, i modi) in cui la carta che lo rappresenta rompe la quarta parete, esattamente come il personaggio dei fumetti e dei film fa in continuazione.
2. Al di là del flavor, è una carta valida dal punto di vista del gioco. Deadpool in Commander ha decisamente potenziale, e i commanderisti di tutto il mondo si stanno divertendo a incorporare questa carta nel proprio mazzo - o, più spesso, a costruirci un mazzo sopra
3. Dal punto di vista delle regole, ha un effetto pressochè unico, che dà luogo a molte interazioni non banali. In questo articolo, cercheremo di trattare almeno quelle più comuni, consci che sarà impossibile essere esaustivi.

Ricordiamo prima di tutto che il text box di una creatura è la parte di testo che contiene le abilità e eventualmente il flavor text. Quando Deadpool scambia text box, conserva il proprio nome, la propria type line (cioè rimane Legendary Creature - Mutant Mercenary Hero), e se la creatura oggetto dello scambio ha un color indicator, esso non è influenzato dallo scambio.

La seconda e la terza abilità di Deadpool sono una "zavorra" che viene immediatamente passata alla creatura oggetto dello scambio. Rivolgiamo la nostra attenzione alla prima abilità.

La prima abilità di Deadpool crea un effetto di sostituzione, che non bersaglia la creatura oggetto dello scambio, e si applica non appena Deadpool entra. 

Deadpool non entra come se stesso, per poi scambiare il testo con l'altra creatura - entra direttamente col text box dell'altra creatura (e viceversa). Si può rispondere a Deadpool "magia sulla pila", ma non a "Deadpool entra", né a “scambio con questa creatura”.

Cosa significa in pratica? Un bel po' di cose.

1. AP: "Gioco Deadpool"

NAP: "Sacco Mogg Fanatic" OK!

2. AP: "Gioco Deadpool"

NAP: "Risolve"

AP: "Scambio con Mogg Fanatic"

NAP: "In risposta, sacrifico Fanatic" NO!! Troppo tardi

3. AP: "Gioco Deadpool"

NAP: "Con cosa scambi?"

AP: "Mogg Fanatic"

NAP: "In risposta, sacrifico Fanatic" NO!! Chiedere "con cosa scambi?" implica che risolve.

Eccezione notevole a quanto appena detto: 

1. giochiamo Deadpool, e dichiariamo subito con quale creatura vogliamo scambiare
2. nessun avversario risponde

siamo tenuti a scambiare con la creatura indicata, e non possiamo cambiare idea.

AP: "Gioco Deadpool, scambio con Mogg Fanatic"

NAP: "Ok"

AP: "Pensandoci meglio, scambio con Solemn Simulacrum" NO!! Troppo tardi per cambiare idea.

![](/uploads/solemn-simulacrum.png "Solemn Simulacrum")

se invece

1. giochiamo Deadpool, e dichiariamo  con quale creatura vogliamo scambiare
2. qualcuno risponde

quando Deadpool risolve, possiamo "cambiare idea" e scambiare con un'altra creatura.

AP: "Gioco Deadpool, scambio con Mogg Fanatic"

NAP: "In risposta, Bolt su di te"

AP: "Pensandoci meglio, scambio con Solemn Simulacrum" OK!

Poiché l'abilità non bersaglia, possiamo scambiare text box anche con creature con shroud, o hexproof.

Deadpool entra, e scambia con Lord of Extinction.

Deadpool acquisisce l’abilità di Lord of Extinction, e i suoi valori di forza e costituzione vengono sovrascritti da quelli settati dall’abilità.

Lord of Extinction, senza il suo text box originario, è uno 0/0, e muore.

### DEADPOOL ENTRA

Poiché Deadpool entra con il text box della creatura oggetto dello scambio, gli effetti di sostituzione “as enters” della creatura oggetto dello scambio si applicano. Se Deadpool scambia con Triskelion, Deadpool entrerà con tre segnalini.

(incidentalmente, ricordiamo che le abilità del tipo “remove a +1/+1 counter from Triskelion” vanno lette come “remove a +1/+1 counter from this creature”: Deadpool non solo entra in campo con i segnalini, ma può anche distribuire danni a destra e a manca)

Se Deadpool scambia con Phyrexian Revoker, mentre Deadpool entra dobbiamo nominare una carta. Deadpool non “eredita” la scelta fatta per il Phyrexian Revoker originale - a tutti gli effetti, Deadpool entra con il testo “as this enters …”, proprio come se ce l’avesse stampato.

Similmente, le abilità innescate "when enters" si innescano. Se Deadpool scambia con Solemn Simulacrum, il controllore di Deadpool potrà cercare una terra nel proprio mazzo.

Se Deadpool e un'altra creatura entrano in campo contemporaneamente, Deadpool non può scambiare con l'altra creatura. L'altra creatura deve essere in campo prima di Deadpool.

Risolve uno Show and Tell, AP mette in campo Deadpool, NAP mette in campo Solemn Simulacrum. Simulacrum non vale come oggetto dello scambio.

### DEADPOOL ESCE

Quando Deadpool lascia il campo di battaglia, che succede ai fini delle abilità che si innescano a causa di un cambio di zona? Bisogna guardare Deadpool com’era sul campo di battaglia, o com’è nella nuova zona? Dipende.

![Ulamog, the infinite gyre](/uploads/ulamog-the-infinite-gyre.png)

Le abilità che si innescano quando una creatura “muore” o “lascia il campo di battaglia” parlano di “creature”, ovvero considerano le creature così com’erano sul campo di battaglia.

Deadpool scambia con Solemn Simulacrum, e poi muore: Deadpool prima di morire aveva il testo di Solemn Simulacrum, quindi possiamo pescare una carta.

Altre abilità, ad esempio quelle che si innescano quando una creatura finisce nel cimitero da qualunque zona, parlano di “carte”, quindi guarderanno Deadpool così com’è nel cimitero, non come era in campo.

Deadpool scambia con Ulamog, the Infinite Gire, e poi muore: quando Deadpool finisce nel cimitero, non ha più il testo di Ulamog, quindi non viene rimischiato.

### DEADPOOL E COPIE

Una delle interazioni più gettonate è fare più copie possibile di Deadpool. (Mentre scriviamo, The Master, Multiplied è oggetto di uno spike di prezzo: sicuramente una coincidenza)

La premessa fondamentale è che gli effetti di copia si applicano nel layer 1, e l'effetto di scambio di text box si applica nel layer 3 (text-changing effects), quindi lo scambio di text box si applica sempre dopo l'effetto di copia. 

Brevemente, l’effetto “scambio di text box” vince sempre su un effetto di copia. In dettaglio: 

\- Una creatura diventa copia di Deadpool

Deadpool è entrato, ha scambiato con Mogg Fanatic.

Risolviamo un Clone che copia Deadpool.

il Clone copia Deadpool così com'è scritto, e non copia l'effetto di scambio di text box.

Clone entra come copia di Deadpool non modificato, e scambia text box con una creatura.

A questo punto, abbiamo in campo due copie di un permanente leggendario con lo stesso nome, dovremo mandarne una al cimitero.

L’abilità Myriad funziona allo stesso modo: tutte le copie generate entrano come copie di Deadpool, scambiano text box con chi vogliamo, e poi rimane in vita un solo Deadpool.

In entrambi i casi, se il nostro obiettivo era "rubare" il text box alle creature avversarie, e appioppare loro del text box detrimental in cambio, comunque ci siamo riusciti.

Se vogliamo tenere in campo più copie di un permanente leggendario, esistono effetti specifici, pare.

![Heat Shimmer](/uploads/heat-shimmer.png)

Esistono effetti di copia che aggiungono abilità alla copia generata (es. Heat Shimmer)

Dato che il token viene direttamente creato con le abilità in più, tali abilità fanno parte dei valori copiabili del token (layer 1). Quando avviene lo scambio (layer 3), le abilità in più vengono anch’esse trasferite nello scambio.

Questo ruling è specifico per gli effetti che creano una copia e contestualmente aggiungono abilità: il testo di Heat Shimmer “create a copy, except it has …” ha un significato specifico a livello di regole, e comporta quanto abbiamo detto sopra. Attenzione a non confonderci con effetti che semplicemente aggiungono abilità a un permanente che entra in campo.

Deadpool viene rianimato da Olivia, Crimson Bride. Non si parla di “copie” da nessuna parte, quindi la situazione è differente rispetto a Heat Shimmer. Deadpool guadagna l’abilità  “When you don’t control a legendary Vampire, exile this creature.” nel layer 6. Tale abilità non entra a far parte del text box di Deadpool, e quindi dopo lo scambio rimarrà su Deadpool.

\- Deadpool diventa copia di un'altra creatura:

Deadpool è entrato, ha scambiato con Mogg Fanatic.

Successivamente, risolviamo Echoing Equation, tutte le nostre creature diventano copie di Grizzly Bear.

Deadpool al layer 1 diventa una copia di Grizzly Bear, al layer 3 acquisisce il text box di Mogg Fanatic.

Sarà a tutti gli effetti una copia dell'orsetto, tranne per il text box, che rimane quello del Fanatic.

\- Deadpool scambia text box con una copia:

Un avversario controlla un Clone che copia Grizzly Bears.

Risolviamo Deadpool, scambiamo text box con Clone. 

\- Deadpool acquisisce il text box di Grizzly Bears, non di Clone (il text box di Clone è a tutti gli effetti quello di Grizzly Bears)

\- Clone acquisisce il text box di Deadpool (prima acquisisce quello di Grizzly Bears nel layer 1, poi quello di Deadpool nel layer 3)

### DEADPOOL E TDFC

Deadpool entra, e scambia text box con Tovolar, Dire Overlord.

Che succede?

* Deadpool acquisisce il text box di Tovolar, Dire Overlord, compreso daybound. <br />Se daybound, o un altro effetto, tentano di trasformare Deadpool, non accade nulla, perchè Deadpool ha una faccia sola.
* Tovolar, Dire Overlord acquisisce il text box di Deadpool: perde daybound, e con essa la capacità di trasformarsi per conto suo.

Se un effetto come Moonmist tenta di trasformarlo, lo fa - nel senso che la carta cambia faccia fisicamente.

Tuttavia, il text-changing effect esiste ancora, e continua ad applicarsi.

Il text-changing effect sovrascriverà il testo di Tovolar, the Midnight Scourge anzichè quello di Tovolar, Dire Overlord, ma alla fine la creatura avrà sempre il text box di Deadpool.

## REGOLE AVANZATE/CORNER CASES

Non vi basta fin qui? Vi è capitata una situazione che non è coperta da quanto detto finora? Il vostro tavolo da gioco deve essere piuttosto interessante.

Ok, ok, vediamo di sbizzarrirci, e di coprire anche i casi più particolari.

### Dress Down/Humility

![Dress Down](/uploads/mh2-39-dress-down.png)

**Scenario 1:** Dress Down in campo, entra Deadpool. Che succede?

Ben poco. La presenza di Dress Down fa sì che Deadpool entri come “vanilla”, quindi senza la sua abilità “as enters”. Non avviene alcuno scambio.

Deadpool rimane una creatura senza abilità. Quando Dress Down lascia il campo di battaglia, le riacquista.  

**Scenario 2:** Deadpool in campo, entra Dress Down. Che succede?

Deadpool acquisisce il text box della creatura con cui ha scambiato al layer 3, e poi perde tutte le abilità al layer 6. Deadpool è “vanilla” fin quando Dress Down è in campo.

### Deadpool scambia con una creatureland

L’avversario controlla una Mutavault animata, noi giochiamo Deadpool e scambiamo.

* Deadpool è sempre una creatura (non ha perso la propria type line). Se vogliamo, possiamo attivare l’abilità scambiata dalla Mutavault, Deadpool diventa 2/2 e acquisisce tutti i tipi di creatura
* Mutavault rimane una creatura fino a quando non finisce il turno, e l’effetto che la anima scade. A quel punto, è una terra col testo di Deadpool.

Attenzione che se in qualche modo scambiamo con una terra basica animata, l’abilità di aggiungere mana è intrinseca del sotto-tipo di terra, non è scritta nel text box, e quindi non è parte dello scambio.

Una foresta base col text box di Deadpool rimane una foresta, e continua a dare mana verde. 

Deadpool che scambia text box con una foresta base non dà mana.

### Deadpool scambia con un planeswalker

(Ehi, stiamo parlando di Wade Wilson, tutto è possibile)

Un avversario controlla Gideon, Ally of Zendikar animato, noi in qualche modo diamo flash a Deadpool, lo giochiamo nel turno dell’avversario, e scambiamo con Gideon. Che succede?

Deadpool acquisisce il testo di Gideon, ma non il tipo planeswalker. 

* Deadpool non muore se ha zero segnalini fedeltà (non è un planeswalker)
* Le loyalty abilities di Deadpool possono essere attivate, il mercenario chiacchierone guadagna o perde segnalini fedeltà
* Deadpool non può essere attaccato, e se riceve danni non perde segnalini fedeltà

(di nuovo, non è un planeswalker)

Autore: Francesco Scialpi

Revisore: Aruna Prem Bianzino