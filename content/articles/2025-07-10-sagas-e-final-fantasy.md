---
title: Sagas e Final Fantasy
createdAt: 2025-07-10T09:00:09.849Z
updatedAt: 2025-07-10T09:00:09.856Z
author: nonno-scialpi
category: carta-del-mese
abstract: Judge, il mio avversario controlla Urza’s Saga. Se calo Blood Moon,
  che succede?
---
“Judge, il mio avversario controlla [Urza’s Saga](https://scryfall.com/card/mh2/259/urzas-saga). Se calo [Blood Moon](https://scryfall.com/card/2xm/118/blood-moon), che succede?”

 

Questa è sempre stata una domanda interessante, e dopo l’uscita del set Final Fantasy lo è ancora di più, perché la risposta corretta è cambiata.

Cerchiamo di vederci chiaro.

 

## PRIMA DI FINAL FANTASY

 

Come è noto, Urza’s Saga prendeva molto rapidamente la via del cimitero.

Il passo di regolamento che ci serve era questo:

\[CR704.5s] If the number of lore counters on a Saga permanent is greater than or equal to its final chapter number and it isn’t the source of a chapter ability that has triggered but not yet left the stack, that Saga’s controller sacrifices it. See rule 714, “Saga Cards.”

 

Blood Moon trasformava Urza’s Saga in una montagna, e di conseguenza sbianchettava il suo testo di regole \[CR305.7].

Urza’s Saga non aveva più alcuna chapter ability, e il suo final chapter number diventava zero.

Il numero di segnalini su Urza’s Saga, qualunque fosse, era sicuramente maggiore o uguale a zero. Si applicava la regola riportata, Urza’s Saga veniva immediatamente sacrificata.

            Questo avveniva con qualunque effetto che rendesse Urza’s Saga una terra senza altre abilità: Blood Moon, Magus of the Moon, Harbinger of the Seas, Tide Shaper, eccetera.

 

## DOPO FINAL FANTASY

 

Il nuovo set di Mtg introduce le “Creature Saga”, carte che sono sia creatura che Saga (esempio: Summon Fenrir)

Se le regole fossero rimaste inalterate, qualunque creatura saga, se avesse perso le proprie abilità, sarebbe stata sacrificata.

Questa interazione è stata giudicata indesiderabile, e il regolamento ha subito le seguenti variazioni:

\[CR704.5s] If the number of lore counters on a Saga permanent with one or more chapter abilities is greater than or equal to its final chapter number and it isn’t the source of a chapter ability that has triggered but not yet left the stack, that Saga’s controller sacrifices it. See rule 714, “Saga Cards.”

 

Ovvero: una Saga che perde il proprio testo, non avendo più chapter abilities, non viene sacrificata.

 

\[CR703.4f] Immediately after a player’s precombat main phase begins, that player puts a lore counter on each Saga enchantment they control with one or more chapter abilities. In an Archenemy game, this happens after the archenemy’s scheme action. See rule 714, “Saga Cards.”

 

Ovvero: una Saga che perde il proprio testo, non avendo più chapter abilities, non guadagna segnalini.

 

Controlliamo Urza’s Saga con due segnalini sopra, entra Blood Moon.



Urza’s Saga rimane in campo con due segnalini, non guadagna altri segnalini (almeno fin quando Blood Moon è in campo).

Inoltre, Urza’s Saga conserva le due abilità guadagnate dalla risoluzione dei primi due capitoli.

 

Blood Moon ripulisce il testo della carta, e quindi Urza’s Saga perde le abilità scritte nel rules text. 

La risoluzione dei capitoli I e II ha conferito a Urza’s Saga due abilità che non sono scritte sulla carta, quindi tali abilità vengono conservate.

 

## CHE SUCCEDE CON LE CREATURE SAGA CHE PERDONO LE ABILITA’?

 ![](https://lh7-rt.googleusercontent.com/docsz/AD_4nXf_q1YzhTBQZmSurI8Kreim46HwzE_VgcSu1aX3k2fXQErBlYprPtrPWnj32qtbDa1th8lgWpJvseeUajuGnxZ2liRp8-4nUx5fq72oMw6ceSRQJu0O1mu2ERm2_-wPrQqwehOGLQ?key=AvqYjJhJAodVhreSVCnaWw)

            Una Creatura Saga può perdere le proprie abilità, ad esempio, per via di [Dress Down](https://scryfall.com/card/mh2/39/dress-down), o di [Humble](https://scryfall.com/card/ema/14/humble).

            La situazione è simile a Urza’s Saga, ma non uguale (Magic è complesso, dopotutto).

Come abbiamo visto, Urza’s Saga sotto Blood Moon perde le abilità derivanti dal testo di regole, ma non quelle derivanti da effetti.

Invece, una creatura sotto Dress Down perde tutte le abilità che aveva prima di Dress Down, sia quelle derivanti dal testo di regole che quelle derivanti dagli effetti. La creatura può guadagnare abilità successivamente.

 

Controlliamo Summon: Fenrir, la abbiamo incantata con [Rancor](https://scryfall.com/card/2x2/156/rancor), e poi arriva un Dress Down.

Summon: Fenrir rimane in campo con i propri segnalini, non guadagna altri segnalini finchè Dress Down è in campo, non ha trample.

 

Controlliamo Summon: Fenrir, arriva un Dress Down, dopo che Dress Down ha risolto incantiamo Summon: Fenrir con Rancor.

Summon: Fenrir rimane in campo con i propri segnalini, non guadagna altri segnalini finchè Dress Down è in campo, ha trample.

 

Tra Dress Down (“perde tutte le abilità”) e Rancor (“guadagna trample”), vince l’ultimo effetto generato, in ordine di tempo.

 

Un’ultima interazione di cui vale la pena parlare:

 

Dress Down in campo.

[Murktide Regent](https://scryfall.com/card/mh2/52/murktide-regent) entra in campo SENZA segnalini.

Summon: Fenrir entra in campo CON un segnalino.

 

Murktide Regent entra in campo con i segnalini +1/+1 perché il suo testo di regole dice così. Sotto Dress Down, Murktide non ha testo di regole, quindi non prende segnalini all’ingresso in campo.

Summon:Fenrir entra in campo con un segnalino perché una regola \[CR714.3a] dice così, non perché lo dice il suo testo di regole. Sotto Dress Down, Summon: Fenrir entra senza testo di regole, ma la regola citata le fa comunque guadagnare un segnalino.

C﻿on questo è tutto. Ci vediamo qua al prossimo aggiornamento!



**R﻿evisore:** Jacopo Strati

**E﻿ditor:** Aruna Prem Bianzino