---
title: Carta del Mese - Elesh Norn, Mother of Machines
createdAt: 2023-03-09T23:08:02.284Z
updatedAt: 2023-03-09T23:08:02.385Z
author: nonno-scialpi
category: carta-del-mese
abstract: Niente meno che un pretore questa sera nel nostro studio. Accogliamo
  con un applauso il ritorno di nostra signora Elesh!
---
![](/uploads/695486.jpg)

“Signor Pretore, è sempre un piacere”

Fino a tre o quattro anni fa, era opinione diffusa che il bianco fosse il colore più “scarso”, non all’altezza degli altri.

A qualcuno alla Hasbro devono aver fischiato le orecchie, perché hanno iniziato a stampare una quantità di carte bianche più che giocabili, anzi, decisamente forti (vedere l’attuale metagame Standard per credere).

È difficile trovare una carta che offra di più di Elesh Norn, Mother of Machines: un effetto <Card>Panharmonicon<Card> per noi, un effetto <Card>Torpor Orb<Card> per gli avversari, un buon body. Il tutto a fronte di un costo di mana ragionevole e con un singolo mana bianco (quindi non è difficile giocarla in un mazzo multicolore).

La seconda abilità di Elesh Norn fa innescare una seconda volta le abilità “enter the battlefield” dei nostri permanenti. Vale solo per le abilità innescate: non facciamo confusione con altre cose che accadono all’ingresso in campo, ma non sono innescate. Ad esempio:

* Se un permanente “entra in campo con n segnalini”, si tratta di un effetto di sostituzione. Gli n segnalini non vengono raddoppiati, i planeswalker non entrano in campo col doppio di segnalini lealtà.
* Se un’ abilità recita “mentre questo permanente entra in campo…”, si tratta di un'abilità statica. Elesh Norn non interagisce con l’ingresso in campo di <Card>Meddling Mage<Card>.
* Cascade si innesca quando lanciamo la magia con cascade, non quando il permanente entra in campo. Spiacente, <Card>Bloodbraid Elf<Card>.

Elesh Norn interagisce con le abilità che si innescano quando un permanente entra in campo: quindi, non solo per le abilità del tipo “when this enters the battlefield” (es. <Card>Flametongue Kavu<Card>), ma anche per quelle “when <another permanent of some kind> enters the battlefield”. Nel caso delle abilità del secondo tipo, un permanente che entra in campo sotto il controllo dell’avversario potrebbe innescare una abilità controllata da noi.

* Se controlliamo Elesh Norn e <Card>Soul Warden<Card>, e l’avversario risolve una creatura, l’abilità del nostro Soul Warden si innesca due volte.
* Se noi controlliamo Elesh Norn, il nostro avversario controlla <Card>Soul Warden<Card>, e noi risolviamo una creatura, l’abilità di <Card>Soul Warden<Card> non si innesca.

Che succede se entrambi i giocatori controllano una Elesh Norn?

Gli effetti che “vietano” vincono sempre su quelli che “permettono”. Nel caso di Elesh Norn, la terza abilità vince sulla seconda, e tutti i permanenti entreranno in campo senza far innescare abilità.

Se un permanente entra in campo, prima avviene l’evento “ETB”, e solo dopo ci chiediamo se ci sono innescate che debbono andare in pila. La situazione in campo viene quindi valutata considerando anche gli effetti derivanti dal permanente appena entrato. (Il concetto vi risulterà familiare se pensate a quando un giocatore risolve <Card>Scapeshift<Card>, e fa entrare <Card>Valakut<Card> e sei montagne)

* Controlliamo <Card>Soul Warden<Card>, e risolviamo Elesh Norn. Quando valutiamo se e quali innescate mandare in pila, Elesh Norn è in campo. L’abilità di <Card>Soul Warden<Card> si innesca due volte.
* Risolviamo un Tooth and Nail intrecciato, facendo entrare Elesh Norn e <Card>Flametongue Kavu<Card>. Flametongue Kavu si innescherà due volte.
* Il nostro avversario controlla Elesh Norn. Risolviamo <Card>Dress Down<Card>: pescheremo una carta. Quando valutiamo se la pescata di <Card>Dress Down<Card> dovrebbe andare in pila, <Card>Dress Down<Card> è in campo, e ha già sottratto le abilità a Elesh Norn.
* Noi controlliamo Elesh Norn. Risolviamo <Card>Dress Down<Card>: pescheremo una carta. Come sopra, quando valutiamo se la pescata di <Card>Dress Down<Card> dovrebbe andare in pila, Elesh Norn è già priva di abilità.

Abbiamo Elesh Norn e <Card>Flametongue Kavu<Card> in campo. Risolviamo <Card>Doubling Chant<Card>, facendo entrare un’altra Elesh Norn e un altro <Card>Flametongue Kavu<Card>. Flametongue Kavu si innescherà tre volte.

I passi in dettaglio sono questi:

1. le abilità si innescano durante la risoluzione di <Card>Doubling Chant<Card>: l’abilità di <Card>Flametongue Kavu<Card> si innesca tre volte (una “normale”, due addizionali per la presenza di due Elesh Norn)


2. <Card>Doubling Chant<Card> finisce di risolvere
3. Si applicano le SBA (State Based Actions): una delle due Elesh Norn va al cimitero, per la “legend rule”
4. Le innescate vanno in pila: è il momento di decidere i bersagli delle tre innescate
5. **Priorità ad AP (Active Player)**

 

Alcune carte hanno un’abilità “enter the battlefield” che esilia una carta, e una ulteriore abilità che fa riferimento alla carta esiliata (si parla di linked abilities)

* Se la prima abilità (ETB) viene raddoppiata da Elesh Norn, la seconda abilità farà riferimento a tutte le carte esiliate (anche se dice “the exiled card”). Esempio: risolviamo uno Scettro Isocrono, ed esiliamo due carte. Ogni attivazione dello scettro ci consentirà di copiare entrambe le carte esiliate.


* Se la seconda abilità fa riferimento a una caratteristica della “carta esiliata”, leggerà le caratteristiche di tutte le carte esiliate. Esempio: <Card>Ixalan’s Binding<Card> entra in campo, ed esilia due carte. Entrambe quelle carte sono “bandite”, e non possono essere lanciate magie con uno dei due nomi, fintanto che <Card>Ixalan’s Binding<Card> è in campo.


* Se la seconda abilità fa riferimento a una caratteristica della “carta esiliata”, e usa quella caratteristica per calcolare un valore, allora il valore sarà la somma dei valori derivanti da ogni singola carta. Esempio: <Card>Prototype Portal<Card> entra in campo, ed esilia due carte artefatto dalla nostra mano. Potremo tappare il Portal per generare due token copia, uno per ciascun artefatto. Per calcolare la X dovremo fare la somma dei mana value delle due carte. 



In conclusione, Elesh Norn, Mother of Machines è una carta incredibilmente potente che reintroduce nel gioco un cattivo iconico nella storia di Magic valorizzandone la *lore*: le sue abilità esprimono in modo efficace come Elesh Norn cerchi di far crescere l'influenza di Phyrexia mentre al contempo blocchi ogni speranza di resistenza per i propri nemici. 

Yawgmoth potrà anche aver fondato Phyrexia come Padre delle Macchine, ma è Elesh Norn ora a governare Nuova Phyrexia ed è sotto la sua guida che la marcia sul Multiverso avanza minacciosa.