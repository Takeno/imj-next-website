---
title: Carta del Mese - Arcane Proxy
createdAt: 2023-02-03T15:10:31.534Z
updatedAt: 2023-02-03T15:10:31.707Z
author: nonno-scialpi
category: carta-del-mese
abstract: L’unica proxy che possiamo legalmente giocare, ecco come interagisce e
  come trarne il massimo!
---
Ricordando una delle carte più potenti dell'ultimo decennio e interagendo con magie a zero mana, Arcane Proxy ha il potenziale per performare in formati come Pioneer e Modern? Scopriamo insieme a Francesco Scialpi come funziona questo nuovo “prototipo”!

![](/uploads/bro-319-arcane-proxy.jpg)

Grazie alla sua versatilità come drop a due che arriva sempre a braccetto con qualche magia dal cimitero, <Card>Snapcaster Mage</Card> è ad oggi una delle ristampe più agognate dai giocatori di Pioneer, Explorer e Historic.

In Modern, la carta è un punto fermo del formato da più di un decennio, con giocate classiche come "Bolt-Snap-Bolt".

Tuttavia, Wizards non ha ancora esaudito il desiderio che il maghetto arrivi in ​​formati più recenti. Invece, cerca di darci altre opzioni con effetti simili e quando si tratta di recuperare una carta dal cimitero, tutti sappiamo che se ne inventa ogni volta una [nuova.](https://old.italianmagicjudges.net/index.php?p=articoli&id=2728)

Il fine lodevole di introdurre opzioni diverse dalle precedenti è quello di evitare abusi e magheggi, però, stiamo attenti che aumentando le opzioni aumenta anche la confusione!

Nello specifico, tutti quanti abbiamo visto Arcane Proxy e abbiamo subito pensato a Snapcaster Mage. Come potenziale ci siamo, ma il funzionamento della carta è abbastanza diverso, come vedremo.

# Prototype

Arcane Proxy fa parte di un ciclo di carte con l’abilità Prototype introdotta in The Brothers' War, che consente di lanciare una “versione alternativa” di una carta per un costo di mana inferiore al normale. È caratteristico di artefatti e creature artefatto.

Arcane Proxy può essere lanciato per {7} e sarà un 4/3, oppure per{1}{U}{U} e sarà un 2/1.

Se lanciamo Arcane Proxy per {1}{U}{U}:

* sulla pila, sarà una magia blu con costo di mana {1}{U}{U};
* in campo, sarà un permanente blu con costo di mana {1}{U}{U}.

Quindi:

* con [](https://gatherer.wizards.com/Pages/Card/Details.aspx?name=red%20elemental%20blast)<Card>Red Elemental Blast</Card> possiamo sia neutralizzare Arcane Proxy quando è in pila, sia distruggerlo quando è in campo;
* se lanciamo <Card>Double Major</Card> su Arcane Proxy, anche la copia avrà le caratteristiche del prototipo;
* lo possiamo neutralizzare con <Card>Chalice of the Void</Card> da tre;
* lo possiamo distruggere con <Card>Engineered Explosives</Card> da tre;
* lo possiamo distruggere con <Card>Abrupt Decay</Card>.

Quando non è né in pila, né in campo, Arcane Proxy è sempre una carta artefatto incolore che costa {7}.

L’avversario non può farcelo scartare con Inquisition of Kozilek, non possiamo metterlo in campo con Collected Company.

Lanciare una magia per il costo di prototype non è un costo alternativo, ma piuttosto un costo di mana secondario che dà accesso ad un secondo set di caratteristiche.\
La restrizione che ci consente di pagare un solo costo alternativo alla volta, quindi, non si applica. Ad esempio, lanciare una magia “senza pagare il costo di mana” è un costo alternativo; tuttavia, possiamo lanciare una magia con prototype senza pagare il costo di mana.

* Aluren ci consente di lanciare Arcane Proxy con prototype (non senza prototype, perché la magia costerebbe {7})

# Abilità “Enter the Battlefield”

L’abilità ETB di Arcane Proxy bersaglia una carta istantaneo o stregoneria con mana value pari o inferiore alla propria forza.

Va considerata la forza effettiva di Arcane Proxy quando entra in campo: questo valore può cambiare a seconda se lanciamo Proxy con prototype o senza, ma anche a causa di altri effetti, come Glorious Anthem.

La carta bersagliata deve avere mana value pari o inferiore alla forza di Arcane Proxy sia quando l’abilità va in pila, sia quando questa risolve. Vediamo alcuni scenari:

* Abbiamo <Card>Time Walk</Card>  nel cimitero. Lanciamo Arcane Proxy prototipato, e bersagliamo Time Walk. L’avversario risponde attivando <Card>Tormod's Crypt</Card>.

Semplicemente, l’abilità ha perso il bersaglio, e non farà nulla.

* Abbiamo <Card>Time Warp</Card> nel cimitero. Lanciamo Arcane Proxy prototipato, e lo “pompiamo” appena possibile con <Card>Giant Growth</Card>.

Questo trucco non funziona. Quando l’abilità ETB è andata in pila, la forza di Proxy era 2, e quindi Time Warp non era un bersaglio valido.

* Abbiamo Time Walk nel cimitero. Lanciamo Arcane Proxy prototipato, bersagliamo Time Walk. L’avversario distrugge Proxy con <Card>Lightning Bolt</Card>.

Quando l’abilità risolve, Arcane Proxy non è più in campo. Il gioco usa la Last Known Information, ossia “si ricorda” che Proxy, prima di morire, era in campo con forza 2. L’abilità risolve, potremo lanciare la nostra copia di Time Walk.

* Abbiamo Time Walk nel cimitero. Lanciamo Arcane Proxy prototipato, bersagliamo Time Walk. L’avversario distrugge Proxy con <Card>Disfigure</Card>.

Quando l’abilità risolve, Arcane Proxy non è più in campo. Il gioco usa la Last Known Information, ossia “si ricorda” che Proxy, prima di morire, era in campo con forza 0. Time Walk non è più un bersaglio legale! L’abilità non risolve, Time Walk rimane nel cimitero, non ne facciamo nessuna copia.

Con riferimento alle carte doppia faccia, esse sono bersagli validi se la “front face” è un istantaneo o stregoneria, e la copia ha solo le caratteristiche della “front face”, non ha un dorso.

* <Card>Valakut Awakening</Card> è un bersaglio valido. La copia avrà solo la faccia Valakut Awakening, non avrà l’altra faccia <Card>Valakut Stoneforge</Card>.

Il mana value di una split card nel cimitero è la somma dei mana value delle due metà. Se risolviamo un Arcane Proxy prototipato, quindi forza 2:

* Wax/Wane è un bersaglio valido. Potremo lanciare solo una delle due metà.
* Fire/Ice non è un bersaglio valido.

Se risolviamo un Arcane Proxy non prototipato, quindi forza 4,  <Card>Wear // Tear</Card> è un bersaglio valido, ma non potremo usufruire di Fuse. Fuse funziona solo quando lanciamo una magia dalla nostra mano.

Ora che sappiamo come funzionano queste macchine da guerra, non ci resta che metterle in funzione nella battaglia tra Mishra e Urza, sta a voi ora scegliere con quale artefice schierarvi!

*Revisione a cura di Eleonora Siorpaes.*