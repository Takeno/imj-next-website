---
title: "Terre Selvagge di Eldraine - Cosa bolle nel calderone? "
createdAt: 2023-10-02T07:11:36.562Z
updatedAt: 2023-10-02T07:11:36.678Z
author: nonno-scialpi
category: carta-del-mese
abstract: Cosa bolle nel calderone?
---
La competizione per il titolo di “carta più costosa dell’espansione Wilds of Eldraine” è un testa a testa tra Beseech the Mirror e Agatha’s Soul Cauldron.

<Card>Beseech the Mirror</Card> è stata classificata come “carta fortissima” fin dagli spoiler dell’espansione: ok, vuole il triplo mana nero, ma poter giocare funzionalmente otto Sheoldred, o otto anelli, è decisamente una power move. 

Agatha’s Soul Cauldron, al confronto, è un po’ una sorpresa. Il Calderone può dar vita a infinite combo (doppio senso, l’avete colto? Ah ah ah). Guardate [qui]([qui](https://youtu.be/qAW9lzaW8as)), per esempio.

In Modern, possiamo pensare di giocare Calderone in Yawgmoth combo, o in Hardened Scales. In Commander, di nuovo, le possibilità sono infinite.

![](/uploads/woe-242-agatha-s-soul-cauldron.jpg)

# **Prima abilità – Colori e tipi**

Il mana può essere di cinque colori, e di sei tipi – ogni colore è un tipo, più il mana incolore. Col calderone in campo, possiamo trasformare il mana da qualunque colore, o colorless, a mana di qualunque colore – ma non possiamo trasformare il mana da colorato a incolore.

* Possiamo tappare quattro <Card>Wastes</Card> per attivare l’abilità di <Card>Recruitment Officer</Card>
* Non possiamo tappare tre pianure per attivare l’abilità di <Card>Eldrazi Displacer</Card>

Attenzione a non confondere le abilità delle creature con le abilità delle carte creatura. Una creatura è tale solo quando è in campo: in tutte le altre zone del gioco, è una carta creatura, che è una cosa diversa.

Se vogliamo attivare l’abilità unearth di <Card>Yotian Frontliner</Card>, e non abbiamo mana bianco, il calderone non può aiutarci.

# **Seconda abilità – Le “carte creatura”**

Abbiamo appena esposto il concetto di “carta creatura”. Quindi, la seconda abilità si riferisce a tutte le carte nel nostro cimitero che hanno il tipo creatura. Facile, vero? Attenzione ai casi particolari…

* <Card>Grist, the Hunger Tide</Card>, quando è nel cimitero, è una carta creatura. Il calderone conferisce alle nostre creature con segnalini tutte le loyalty abilities di Grist! Divertente.
* Le carte doppia faccia nel cimitero hanno solo la front face. Il Calderone può conferire l’abilità di <Card>Town Gossipmonger</Card>, ma non quella della sua back face, Incited Rabble.
* Le flip card nel cimitero esistono solo come ruotate verso l’alto. Il calderone può conferire l’abilità di <Card>Budoka Gardener</Card>, ma non quella della sua controparte, <Card>Dokai, Weaver of Life</Card>.
* <Card>Life of Toshiro Umezawa</Card> front face non è una creatura, quindi se è nel nostro cimitero, non interagisce col Calderone.

Col Calderone, abbiamo esiliato due <Card>Wall of Roots</Card>, e controlliamo un <Card>Triskelion</Card>. In un turno, possiamo attingere mana dal Triskelion una volta sola o due volte?

Due volte. L’abilità di Wall of Roots si può attivare solo una volta a turno, ma essendoci due copie esiliate, Triskelion ha due istanze dell’abilità - ciascuna istanza si può attivare una volta.

# **Terza abilità - Two is megl che uan**

La terza abilità del calderone in realtà si compone di due abilità:

* Una attivata, che esilia una carta bersaglio dal cimitero
* Una innescata riflessiva, che si innesca quando la prima abilità esilia una carta, e mette un segnalino +1/+1 su una creatura bersaglio

Cambia qualcosa rispetto alle abilità scritte come un tutt’uno?

Assolutamente sì!

1. Per attivare l’abilità del calderone, ci serve per forza una carta in un cimitero da bersagliare, ma non ci serve per forza una creatura in campo. Se non abbiamo bersagli per la innescata, essa si innescherà, ma non andrà in pila, e non farà nulla. Ovviamente non vale il viceversa: se non ci sono carte nei cimiteri, non possiamo attivare l’abilità solo per mettere un segnalino +1/+1.
2.  Quando tappiamo il calderone, non siamo obbligati a dichiarare entrambi i bersagli. A voler essere puntigliosi, la sequenza corretta dovrebbe essere:

* Tappo Calderone, bersaglio quella carta nel cimitero
* Se nessun effetto interferisce, e la carta viene effettivamente esiliata, allora dichiaro la creatura bersaglio a cui dare il segnalino +1/+1

Non succederà spesso, ma Magic è fatto anche di questi “Tiny edges”. Se sospettate che l’avversario possa rispondere all’abilità “esilia una carta”, è meglio tenere per sé il bersaglio della riflessiva fino a quando non è ora di mandarla in pila; non si sa mai cosa può succedere…

3.  Con una carta come <Card>Strionic Resonator</Card>, possiamo duplicare l’innescata. Tappiamo calderone per esiliare una carta sola, e poi metteremo due segnalini +1/+1\*\*

Per concludere, il costo di mana contenuto e il doppio effetto di hate per il cimitero e utility sono gli ingredienti perfetti per la ricetta di una carta vincente; siamo sicuri che vedremo spesso il calderone passeggiando tra i tavoli dei tornei Modern, con annesse domande e curiosità da parte dei giocatori.

***Revisione a cura di Eleonora Siorpaes***